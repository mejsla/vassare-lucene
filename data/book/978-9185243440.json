{
  "isbn": "978-9185243440",
  "title": "Harry Potter och halvblodsprinsen",
  "author": "J. K. Rowling",
  "pages": 672,
  "description": "Hela världen väntar med spänning! Upplösningen närmar sig! Den sjätte boken om Harry Potter är äntligen här!\n\nDen-som-inte-får-nämnas-vid-namn återvänder!\n\n\"I ett kort tillkännagivande i fredags natt bekräftade Trolldomsminister Cornelius Fudge att Den-som-inte-får-nämnas-vid-namn har återvänt till vårt land och är aktiv igen.\n\n'Det är med yttersta beklagande jag måste bekräfta att den trollkarl som titulerar sig Lord? ja, ni vet ju vem jag menar, lever och verkar bland oss igen. '\"\n\nSå börjar sista kapitlet i Harry Potter och Fenixorden. I Harry Potter och Halvblodsprinsen går Harry Potter i sjätte årskursen på Hogwarts skola för häxkonster och trolldom. Han kastas rakt in i kampen mellan det onda och det goda.\n\nTrollkarlsbefolkningen i England uppmanas vara på sin vakt och Dumbledore varnar för att Lord Voldemort är i färd med att värva anhängare för ett nytt försök att gripa makten. Ska Harry än en gång tvingas duellera med Den-som-inte-får-nämnas-vid-namn?\n\nHela världen väntar med spänning på den sjätte boken om Harry Potter. Upplösningen närmar sig. Hur ska Harry klara kampen med Lord Voldemort, blir det som författaren redan aviserat, någon som dör ? i så fall, vem?\n\nJ. K. Rowling har avslöjat att halvblodsprinsen varken är Harry eller Voldemort. Det första kapitlet i Harry Potter och Halvblodsprinsen har legat och grott i hennes tankar de senaste tretton åren?\n\nJoanne Kathleen Rowling är född 1965 i Chipping Sodbury i Storbritannien. Hon är gift och har tre barn. När hon skrev den första Harry Potterboken var hon ensamstående och arbetslös. Åtta år och fem böcker senare är hon en av Storbritanniens rikaste kvinnor."
}
