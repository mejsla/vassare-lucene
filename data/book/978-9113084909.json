{
  "isbn": "978-9113084909",
  "title": "Ringens brödraskap",
  "author": "J. R. R. Tolkien",
  "pages": 511,
  "description": "\"En ring att styra dem, en ring att se dem,\nen ring att fånga dem och till mörkret ge dem,\ni Mordor, i skuggornas land\"\n\nHobbiten Frodo har fått ta över den magiska ring hans farbror Bilbo en gång vann av Gollum. Gandalf grå inser att det är den stora ring som en gång smiddes av den onde Sauron och som styr alla andra maktens ringar. Tillsammans med följeslagarna Sam, Merry och Pippin ger sig Frodo ut på en lång färd för att förgöra ringen i Eldsberget i Mordor. Annars kan ondskan snart komma att härska över Midgård.\n\nVid Alvkonungen Elronds stora råd i Riftedal bestäms att Frodo till sin hjälp ska få följeslagare från Midgårds alla goda folkslag. I ringens brödraskap ingår människorna Aragorn och Boromir, alven Legolas, dvärgen Gimli och trollkarlen Gandalf.\n\nPå sin väg över höga berg och genom djupa grottor stöter de på en balrog, orker och de hemska nazgûlerna ringryttarna. Men de får hjälp av alverna i skogsriket Lothlórien och deras drottning Galadriel.\n\nRingens brödraskap är första delen av Ringarnas herre, som nyöversattes 2004 2005 av Erik Andersson och Lotta Olsson."
}
